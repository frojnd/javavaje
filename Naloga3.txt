a) V prejšnjih nalogah implementiran razred Oddih razširite z dodatnim
atributom opis ponudbe ter metodo vrniPonudbo, ki ne prejme nobenih parametrov,
vrača pa vrednost tipa String. Vsak izmed podrazredov razreda Oddih naj v
metodi vrniPonudbo generira ponudbo glede na atribut opis ter druge razredne
atribute. Razred Oddih in Oseba označite kot abstraktni razred (razmislite
zakaj sta razreda abstraktna).

b) V nadaljevanju iz razreda Oseba izpeljite naslednja podrazreda:
Potnik, ki mu dodate atribute kontaktna številka, naslov, pošta in poštna
številka.
Vodic, ki mu dodate atribut logične vrednosti, ki označuje, če ima licenco
gorskega vodnika ter atribut s poljem, v katerem se hranijo tuji jeziki, ki jih
vodič govori tekoče (Namig: možnosti tujih jezikov, naj bodo implementirane s
pomočjo naštevalnih tipov).
Izpeljane razrede dopolnite z ustreznimi konstruktorji, get/set metodami ter
ustrezno predefinirano toString metodo. Pri predefiniranju metode toString
uporabite metodo toString nadrazreda.

c) Razred Oddih razširite z naslednjimi podrazredi:
Pocitnice, ki mu dodate atributoma naziv hotela, število zvezdic hotela,prevoz
(naštevalni tip z vrednostmi “letalski”, “avtobusni”, “vlak”, “lastni”) ter
atributom naštevalnega tipa ponudba z vrednostmi (“nočitev”, “pol penzion”,
“polni penzion”).
Krizarjenje, ki je dopolnjen z atributoma naziv ladjarja ter mesto odhoda.
Izlet, ki je dopolnjen z atributoma zbirno mesto ter ura odhoda.
Izpeljane razrede dopolnite z ustreznimi konstruktorji, get/set metodami ter
ustrezno predefinirano toString metodo. Pri predefiniranju metode toString
uporabite metodo toString nadrazreda.

f) Do sedaj implementirane razrede smiselno razvrstite v naslednje pakete:
si.unimb.ruk.vaš_priimek.logika
si.unimb.ruk.vaš_priimek.logika.osebe
si.unimb.ruk.vaš_priimek.logika.oddihi


Cilji. Po nalogi morate obvladovati koncepte kot so: uporaba vmesnikov,
vključitveni polimorfizem, abstraktni razred.

